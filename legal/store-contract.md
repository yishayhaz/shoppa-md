<!-- # תנאי הצטרפות מוכרים באתר "שופה" -->

1. על המוכרים באתר יחולו התנאים שלהלן בנוסף ליתר תנאי השימוש ומבלי לגרוע מהם.

2. על מנת להצטרף כמוכר באתר יש להירשם ולמסור פרטים מסוימים כפי שייקבעו על ידי המפעילה. יובהר כי המפעילה רשאית לדחות בקשת הצטרפות מכל סיבה שהיא על פי שיקול דעתה הבלעדי.

3. במהלך הרישום האמור המוכר מחויב למסור, בין השאר, את שם העסק, מספר עוסק, איש קשר מטעם העסק וכל פרטי אחר שיידרש על ידי המפעילה. יצוין כי מסירת מידע כוזב עשויה להביא לחסימתו מהאתר מבלי שיהיה זכאי לפיצוי ו/או החזר כספי כלשהו.

4. מובהר כי המוכר מתחייב כי כל המידע שיימסר על ידו וכל הצהרותיו יכללו מידע מהימן ומדויק, והוא יודע כי מסירת פרטים שגויים ו/או כוזבים תביא, בין השאר, לחסימתו מהשירות מבלי שלמוכר תהא טענה נגד המפעילה בשל האמור. ככל ויחול שינוי בפרט כלשהו מהפרטים אשר נמסרו למפעילה על ידי המוכר, עליו לעדכן את המפעילה בדבר שינוי כאמור לאלתר ובכתב.

5. בעבור השימוש באתר המפעילה תהא זכאית לסכום השווה ל-10% מסך המכירות של המוכר בכל חודש קלנדארי, אשר ישולמו מדי חודש בהתאם למחזור החיוב שתקבע המפעילה מעת לעת. יובהר כי סכום זה כפוף לשינויים בהתאם להודעה מראש ובכתב מהמפעילה.

6. במידה והמוכר לא יסדיר תשלום במועד המפעילה תהא רשאית לחסום את גישתו לשירות מבלי לגרוע מזכותה לפעול לגביית תשלומים שלא הועברו.

7. למען הסר ספק, כל התנהלות ו/או התקשרות של הלקוח מול לקוחות שיגיעו אליו דרך האתר תיעשה על ידי המוכר בלבד ובאחריותו הבלעדית, ולא תהיה למפעילה כל אחריות בנוגע להתקשרות כאמור.

8. המוכר מתחייב כי כלל המידע אודות השירות המוצע על ידו באתר לרבות, אך לא רק, היצרן, המחיר, תיאור המוצר, דמי המשלוח, האחריות ועוד הינם תואמים את המוצר המוצע על ידו בפועל, וכי ככל ויחול שינוי בסוג המוצר, במלאי המוצר, באופי ו/או בתנאי המוצר ו/או ככל והמוצר לא יהא רלוונטי עוד, הרי שהוא יעדכן ו/או יסיר את המוצר לאלתר בהתאם. המוכר אף מתחייב כי לא יפרסם כל פרסום פיקטיבי ולא יעלה כל תוכן הנוגד את הוראות הדין (לרבות תוכן המהווה לשון הרע, הטעיה בפרסום ועוד) וכי כל תוכן שיועלה על ידו לרבות טקסטים ותמונות הינו תוכן בבעלותו ו/או תוכן שקיבל רישיון שימוש עבור השימוש בו מבלי ששימוש כאמור יהווה הפרת זכויות יוצרים והפרת כל דין אחר.
   כמו כן המוכר מתחייב לא לכמור מוצרים בשיטת "דרופשיפינג".

9. המוכר מתחייב כי כל התקשרות עם המשתמשים אשר יפנו אליו דרך האתר תיעשה בהתאם להוראות הדין לרבות הוראות חוק הגנת הצרכן, תשמ"א-1981; וכי כל שימוש בפרטי המשתמשים אשר יועברו לידו ייעשה בהתאם להוראות הדין לרבות, אך לא רק, בהתאם לחוק הגנת הפרטיות, תשמ"א-1981.

10. המפעילה רשאית לפעול כנגד מוכר המפר אילו מהתחייבויותיו שבהסכם זה לרבות באמצעות הסרת המוצרים שיפרסם באתר ואף חסימתו משימוש באתר ללא כל הודעה מוקדמת ובהתאם לשיקול דעתה.
11. המוכר מתחייב לשפות את המפעילה בכל נזק שייגרם לה לרבות, אך לא רק, במקרה של דרישה ו/או תביעה מצד משתמש באתר עקב הפרה ו/או פגיעה כלשהי מצד המוכר ו/או במקרה של טענה להפרת זכויות יוצרים בגין תמונה שהועלתה על ידי מוכר לאתר ו/או במקרה של פגם במוצר שנמכר. יובהר כי המפעילה אינה אחראית לכל התקשרות של המוכר עם המשתמש וכל טענה שתהיה למוכר בנוגע להפרה של משתמש היא טענה שעליו להפנותה נגד המשתמש בלבד והמפעילה לא תהיה צד למחלוקת כמואר.

12. בשימוש באתר המוכר מסכים כי כל עוד האתר פעיל, ייעשה שימוש בתכנים אותם העלה לרבות תמונות של המוצרים בלא שהשימוש יזכה אותו בתשלום, ולא יהיה בשימוש זה משום הפרה של תנאי השימוש ו/או הפרה של חוק זכות יוצרים תשס"ח-2007 ו/או כל חוק אחר.

על הסכם זה יחולו דיני מדינת ישראל וסמכות השיפוט הבלעדית תהיה לבית המשפט המוסמך במחוז תל אביב בלבד.
